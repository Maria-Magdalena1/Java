# Java Basics

## Exam 5

### Description
#### Ex.1 Easter Bakery
    Великденските празници наближават и местната пекарна започва да набавя продуктите, 
    които ще са ѝ нужни за изработка на великденските сладкиши. Вашата задача е да напишете програма,
    която да изчислява нужната сума за закупуване на продуктите. Нужните продукти са: 
    брашно, захар, яйца и мая. От конзолата се въвежда цената на брашното за килограм, нужните килограми
    брашно, килограмите захар, броя на корите с яйца и пакетите мая. 
    •	цената на килограм захар е с 25% по-ниска от тази на килограм брашно 
    •	цената на една кора с яйца е с 10% по-висока от цената на килограм брашно 
    •	цената на един пакет мая е с 80% по-ниска от цената на килограм захар 

    Вход 
    От конзолата се четат 5 реда:
    1.	Цена на брашното за един килограм – реално число в интервала [0.00 … 10000.00]
    2.	Килограми на брашното – реално число в интервала [0.00 … 10000.00] 
    3.	Килограми на захарта – реално число в интервала [0.00 … 10000.00] 
    4.	Брой кори с яйца – цяло число в интервала [0 … 10000] 
    5.	Пакети мая  – цяло число в интервала [0 … 10000] 

    Изход
    Да се отпечата на конзолата едно число:
    •	Сумата, която ще им е необходима, форматирана до втория знак след десетичната запетая

#### Ex.2 Easter Guests
    Любо очаква гости за Великден. Той разполага с определен бюджет, който е предвидил, за да купи 
    козунаци и боядисани яйца. Известно е, че един козунак стига за трима човека, като всеки гост 
    ще получи и по 2 яйца. Вашата задача е да намерите колко козунака и яйца трябва да купи Любо,
    както и каква ще е сумата, която той трябва да плати и дали бюджета му е достатъчен. При 
    изчисляването на броя козунаци, които Любо трябва да закупи, техният брой трябва да се закръгли 
    към по-голямото цяло число.  Ако парите не му стигат, трябва да се изведе съобщение, колко не му 
    достигат. Известно е, че:
    •	Един козунак струва 4лв. 
    •	Едно яйце струва 0.45лв. 

    Вход 
    От конзолата се четат 2 реда: 
    •	На първия ред са броят на гостите – цяло число в интервала [0 ... 200000] 
    •	На втория ред е бюджетът с който разполага Любо  – цяло число в интервала [0 ... 200000] 

    Изход 
    На конзолата да се отпечатат два реда: 
    •	Ако бюджетът е достатъчен: 
        o	"Lyubo bought {брои закупени козунаци} Easter bread and {брои закупени яйца} eggs." 
        o	"He has {останали пари} lv. left."
    •	Ако  бюджетът НЕ Е достатъчен: 
        o	"Lyubo doesn't have enough money." 
        o	"He needs {недостигащи пари} lv. more."
    Парите да бъдат форматирани до втората цифра след десетичния знак.

#### Ex.3 Painting Eggs
    С наближаването на Великденските празници, цех за боядисване на яйца, започва да боядисва 
    различни размери яйца, които след това продава на партиди. В таблицата са показани размерите 
    на яйцата, различните бои и каква е цената за продажба на една партида яйца, зависеща от размерите
    и цвета боя. 
                    Червено (Red)	Зелено (Green)	Жълто (Yellow) 
    Големи (Large)	16 лв.	        12 лв.	        9 лв. 
    Средни (Medium)	13 лв.	        9 лв.	        7 лв. 
    Малки (Small)	9 лв.	        8 лв.	        5 лв. 
    Напишете програма, която изчислява какви ще са приходите на цеха от продажбите, като знаете 
    размера на яйцата и техният цвят. С 35% от крайната цена ще бъдат покрити производствени разходи.

    Вход 
    Входът се чете от конзолата и се състои от три реда: 
    •	Първи ред – размер на яйцата – текст с възможности "Large", "Medium" или "Small" 
    •	Втори ред – цвят на яйцата – текст  с възможности "Red", "Green" или "Yellow" 
    •	Трети ред – брой партиди – цяло число в интервала [1… 350] 

    Изход 
    На конзолата трябва да се отпечата един ред: "{крайната цена} leva." 
    Резултатът да се форматира до втората цифра след десетичния знак.

#### Ex.4 Easter Shop
    Покрай великденските празници, квартален магазин започва да продава боядисани яйца. Вашата задача
    е да напишете програма, която да изчислява колко яйца са продадени, като знаете началната им бройка
    в магазина. По време на продажбата е възможно да бъдат доставени допълнителни бройки яйца. Ако в 
    даден момент от изпълнението на програмата, клиент поиска да купи повече, отколкото има в наличност,
    или се получи команда "Close", програмата трябва да приключи изпълнение. 

    Вход 
    От конзолата се чете: 
    •	На първи ред - Началното количество яйца в магазина - цяло число в интервала [1… 10000] 
    •	След това поредица от два реда (до получаване на команда "Close" или при заявка за купуване 
    на повече от наличните в магазина яйца) : 
        o	Команда за купуване или допълване на яйца в магазина – текст ("Buy" или "Fill") 
        o	Брой на яйца, които да бъдат купени или допълнени в магазина – цяло число в интервала [1… 1000] 

    Изход 
    На конзолата да се отпечатат два реда според случая: 
    •	При получаване на командата "Close":
        o	"Store is closed!" 
        o	"{броя на продадените общо яйца} eggs sold." 
    •	При заявка за покупка на повече яйца, отколкото има в магазина: 
        o	"Not enough eggs in store!"
        o	"You can buy only {броя на останалите в магазина яйца}."

#### Ex.5 Easter Bake
    Предстои Великден и Деси е решила да изпече домашни козунаци за колегите си. Главните продукти, 
    които ще трябват на Деси са: брашно и захар. Един пакет захар е 950 грама, а един пакет брашно е 750 грама.
    Напишете програма, която изчислява колко пакета захар и брашно трябва да купи Деси, за да й стигнат 
    за направата на козунаците, като знаете за всеки един козунак по колко грама захар и брашно са 
    изразходени. Също намерете кое е най-голямото количество захар и брашно, които са използвани.

    Вход 
    От конзолата се чете 1 ред: 
    •	 Броят на козунаците – цяло число в интервала [1 ... 100] 
    За всеки козунак се чете: 
        o	Количество изразходвана захар (грамове) – цяло число в интервала [1 … 10000] 
        o	Количество изразходвано брашно (грамове) – цяло число в интервала [1 … 10000] 

    Изход 
    Да се отпечатат на конзолата 3 реда: 
    •	"Sugar: {брой нужни пакети захар}" 
    •	"Flour: {брой нужни пакет брашно}" 
    •	"Max used flour is {максимално количество грамове брашно, използвани за правенето на козунак} grams,
        max used sugar is {максимално количество грамове захар, използвани за правенето на козунак} grams." 
    Пакетите захар и брашно да бъдат закръглени към най-близкото цяло число нагоре.

#### Ex.6 Easter Decoration
    За великденските празници, магазин започва да продава три вида великденска украса – кошнички за яйца (basket), 
    великденски венци (wreath) и шоколадови зайци (chocolate bunny). Вашата задача е да напишете програма, която 
    да изчислява каква сметка трябва да плати всеки един клиент на магазина, като се има в предвид,
    че всеки клиент закупил четен брой продукти, ще получи 20% отстъпка от крайната цена. След като всички
    клиенти приключат с покупките, трябва да се отпечата средно по колко пари е похарчил всеки човек. Цените 
    на продуктите са: 
    •	кошничка за яйца (basket) – 1.50 лв. 
    •	великденски венец (wreath) – 3.80 лв.
    •	шоколадов заек (chocolate bunny) – 7 лв. 

    Вход 
    От конзолата първоначално се чете един ред:
    •	Брои на клиентите в магазина – цяло число [1… 100] 
    •	След това за всеки един клиент на нов ред до получаване на командата "Finish" се чете:
        o	Покупката която клиента е избрал – текст ("basket", "wreath" или "chocolate bunny") 

    Изход 
    •	При получаване на командата "Finish" да се отпечата един ред: 
        o	"You purchased {броя на покупките} items for {крайната цена} leva."
    •	Накрая, след като всички клиенти приключат с покупките, да се отпечата на един ред 
        o	"Average bill per client is: {средно аритметично на парите които е похарчил всеки един клиент} leva." 
    Всички пари трябва да бъдат форматирани до втората цифра след десетичния знак.