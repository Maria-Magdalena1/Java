# Java Basics

## Exam 7

### Description

#### Ex.1 Movie Profit
    Наети сте от "SoftUni Studios" да напишете програма която пресмята потенциалната печалба от продажбата на билети
    за филм. Прожекцията на филма трае предварително зададен брой дни, като всеки ден се продават определен брой 
    билети. Цената на 1 билет се определя от студиото. За излъчване на продукцията, определен процент от общия 
    приход остава за киното. 

    Вход 
    От конзолата се четат 5 реда: 
    1.	Име на филм - текст 
    2.	Брой дни - цяло число в диапазона [1… 90] 
    3.	Брой билети  - цяло число в диапазона [100… 100000] 
    4.	Цена на билет - реално число в диапазона [5.0… 25.0] 
    5.	Процент за киното - цяло число в диапазона [5... 35] 

    Изход 
    Да се отпечата на конзолата прихода от продажбите, в следния формат: 
    •	"The profit from the movie {име на филм} is {приход на студиото} lv." 
    Цената на прихода да бъде форматирана до втората цифра след десетичния знак.

#### Ex.2 Movie Day
    Вие сте режисьор на филма "Програмирането е забавно", като имате определено време за снимки. От вас се иска да
    напишете програма, с която ще разберете дали снимачният ден ще ви стигне да заснемете филма. Снимачният ден
    започва с подготовка на терен, което е 15 процента от времето за снимки! Филмът има определен брой сцени,
    които се заснемат за определено време.

    Вход 
    От конзолата се четат 3 реда: 
    1.	Време за снимки – цяло число в диапазона [0… 1440] 
    2.	Брой сцени  – цяло число в диапазона [5… 25] 
    3.	Времетраене на сцена – цяло число в диапазона [20… 90] 

    Изход 
    На конзолата да се отпечата един ред: 
    •	Ако времето за заснемане на филма ви стигне: 
    "You managed to finish the movie on time! You have {останало време} minutes left!" 
    •	Ако времето НЕ ВИ стигне:"Time is up! To complete the movie you need {нужно време} minutes." 
    Останалото време да се закръгли до най-близкото цяло число.

#### Ex.3 Movie Destination
    Режисьорът на голяма кино продукция иска да разбере дали бюджетът, който са му отпуснали ще стигне за заснемане
    на филма. Помогнете му, като напишете програма, която изчислява колко ще му струва да заснеме филма, като знаете
    колко излиза един снимачен ден. Цената за един ден се определя от сезона и дестинацията: 
    Дестинация/Сезон	Dubai	    Sofia	    London 
    Winter	            45 000 lv.	17 000 lv.	24 000 lv. 
    Summer	            40 000 lv.	12 500 lv.	20 250 lv. 
    Съществуват следните данъчни облекчения/облагания: 
    •	Ако дестинацията е Дубай – 30% отстъпка от крайната цена 
    •	Ако дестинацията е София – цената се оскъпява с 25% 

    Вход 
    От конзолата се четат 4 реда:
    1.	Бюджет на филма – реално число в диапазона [100 000.0… 2 000 000.0]
    2.	Дестинация – текст, с възможности "Dubai", "Sofia" и "London" 
    3.	Сезон – текст, с възможности "Summer" и "Winter" 
    4.	Брой дни  – цяло число в диапазона [1… 40] 

    Изход 
    На конзолата да се отпечата един ред: 
    •	Ако бюджета е достатъчен: "The budget for the movie is enough! We have {остатък от бюджета} leva left!" 
    •	  Ако бюджета НЕ е достатъчен: "The director needs {нужна сума} leva more!" 
    Резултатът да се закръгли до втората цифра след десетичния знак.

#### Ex.4 Movie Stars
    Счетоводителят на киноцентър "Тинтява 15" ви наема да напишете програма, която пресмята хонорарите за актьорите.
    Всяка продукция има бюджет за актьори. До команда "ACTION" ще получавате име на актьор и възнаграждението му. 
    Ако името на актьора е по-дълго от 15 символа възнаграждението му ще е 20 % от останалия бюджет до момента. 
    Ако бюджета в даден момент свърши, програмата трябва да прекъсне. 

    Вход 
    От конзолата първо се чете един ред:
    •	Бюджет за актьори - реално число в интервала [1000.0... 2 100 000.0] 
    След това се четат многократно по един или два реда до команда "ACTION" или до изчерпване на бюджета: 
    •	Име на актьор - текст Ако името на актьора съдържа по-малко или равно на 15 брой символи: 
        o	Възнаграждение - реално число в интервала [250.0… 1 000 000.0]

    Изход 
    На конзолата да се отпечата един ред: 
    •	Ако бюджета е достатъчен : "We are left with {останал бюджет} leva." 
    •	Ако бюджета не е достатъчен: "We need {необходим бюджет} leva for our actors." 
    Резултата да се форматира до втората цифра след десетичния знак!
    
#### Ex.5 Oscars
    Поканени сте от академията да напишете софтуер, който да пресмята точките за актьор/актриса. 
    Академията ще ви даде първоначални точки за актьора. След това всеки оценяващ ще дава своята оценка. 
    Точките, които актьора получава се формират от: дължината на името на оценяващия умножено по точките, 
    които дава делено на две. Ако резултатът в някой момент надхвърли 1250.5 програмата трябва да прекъсне и 
    да се отпечата, че дадения актьор е получил номинация. 

    Вход 
    •	Име на актьора – текст 
    •	Точки от академията - реално число в интервала [2.0... 450.5] 
    •	Брой оценяващи n – цяло число в интервала[1… 20] 
    На следващите n-на брой реда:
        o	Име на оценяващия – текст 
        o	Точки от оценяващия – реално число в интервала [1.0... 50.0] 

    Изход 
    Да се отпечата на конзолата един ред:
    •	Ако точките са над 1250.5: "Congratulations, {име на актьора} got a nominee for leading role with {точки}!" 
    •	Ако точките не са достатъчни: "Sorry, {име на актьора} you need {нужни точки} more!" 
    Резултатът да се форматирана до първата цифра след десетичния знак!

#### Ex.6 Movie Tickets
    Трябва да напишете програма, която чете три цели числа  a1, a2, n въведени от потребителя и генерира номера 
    за билети, които се състоят от следните 4 символа: 
    •	Символ 1: символ с ASCII код от а1 до а2 - 1 
    •	Символ 2: цифра от 1 до n - 1 
    •	Символ 3: цифра от 1 до n / 2 - 1 
    •	Символ 4: цифрова репрезентация (ASCII код) на символ 1 
    След като са изпълнени условията се генерира следния билет: "{Символ 1}-{Символ 2}{Символ 3}{Символ  4}" 

    Вход 
    •	a1 – цяло число в интервала [65… 89] 
    •	a2 – цяло число в интервала [66… 91] 
    •	n – цяло число в интервала [1… 10] 

    Изход 
    На конзолата трябва да се отпечатат всички билетни номера, на които числовата репрезентация на символ 1 е
    нечетна и сборът на символ 2, символ 3 и символ 4 е нечетен.
