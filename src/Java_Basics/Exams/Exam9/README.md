# Java Basics

## Exam 9

### Description

#### Ex.1 Travel Agency
    Туристическа агенция има нужда от система за изчисляване на дължимата сума при резервация. В зависимост 
    от различните дестинации и различните пакети, цената е различна. Цените за ден са следните:
                    Банско/Боровец	                        Варна/Бургас 
                    с екипировка	без екипировка	        със закуска	    без закуска
    Цена за ден	    100лв.	        80лв	                130лв.	        100лв. 
    VIP отстъпка	10%	            5%	                    12%	            7% 
    Ако клиентът е заявил престой повече от 7 дни, получава единия ден безплатно. 

    Вход 
    От конзолата се четат 4 реда: 
    1.	Име на града - текст с възможности ("Bansko",  "Borovets", "Varna" или "Burgas") 
    2.	Вид на пакета - текст с възможности ("noEquipment",  "withEquipment", "noBreakfast" или "withBreakfast") 
    3.	Притежание на VIP отстъпка - текст с възможности  "yes" или "no" 
    4.	Дни за престой - цяло число в интервала [-10000 … 10000] 

    Изход 
    На конзолата се отпечатва 1 ред: 
    •	Когато потребителят е въвел всички данни правилно, отпечатваме: "The price is {цената, форматирана до втория знак}lv! Have a nice time!" 
    •	Ако потребителят е въвел по-малко от 1 ден за престой, отпечатваме: "Days must be positive number!" 
    •	Когато при въвеждането на града или вида на пакета се въведат невалидни данни, отпечатваме: "Invalid input!"

#### Ex.2 Renovation
    Пешо решава, че иска да направи ремонт вкъщи. Неговата задача е да боядиса стените в хола, като знаете 
    височината и ширината на една стена. Холът на Пешо има 4 стени с еднакви размери, определен 
    процент от които се заемат от прозорци и врати, които няма да бъдат боядисвани. Той не е сигурен дали ще успее
    наведнъж, затова моли Вас да му помогнете да изчисли дали ще му остава още работа за следващия ден и, ако да,
    колко кв. м. има да довърши, а в случай, че успее да боядиса хола, колко боя му е останала 
    (трябва да се има предвид, че с един литър боя се боядисва един квадратен метър от стената). 

    Вход 
    От конзолата се четат следните редове: 
    1.	Височина на стената - цяло число [0… 100] 
    2.	Ширина на стената - цяло число [0… 100] 
    3.	Процент от общата площ на стените, който няма да бъде боядисан - цяло число [5… 95] 
    На следващите редове до получаване на командата "Tired!" или докато не бъдат боядисани всички стени, се чете по едно число: 
    •	Литри боя – цяло число [0…100]: 
    Забележка: Площта за боядисване да бъде закръглена нагоре до най-близкото цяло число.

    Изход 
    Да се отпечата на конзолата един от следните редове: 
    •	При получаване на командата "Tired!": "{квадратни метри} quadratic m left." {квадратни метри} е повърхнината, която му остава да боядисана. 
    •	Aко е останала боя в излишък: "All walls are painted and you have {литри боя} l paint left!" 
    •	Aко след боядисването на всички стени, не е останала боя: "All walls are painted! Great job, Pesho!"

#### Ex.3 Football Tournament
    Задачата ви е да напишете програма, която приема името на отбор и прави статистика за него. През един сезон 
    всеки отбор изиграва определен брой футболни срещи, като за всяка среща на отбора се дават точки в зависимост 
    от изхода от срещата. Има три възможни изхода от една среща: 
    	W - Отборът е победител и получава 3 точки 
    	D - Срещата е завършила без победител и отборът получава 1 точка 
    	L - Отборът е загубил срещата и не получава точки 
    Напишете програма, която приема името на футболен отбор и извежда неговата статистика, на база на изиграните 
    срещи през този сезон. Неговата статистика трябва да включва общия брой спечелени точки през настоящия сезон,
    подробна статистика за изхода на изиграните игри и процент победи през сезона. Ако отборът по някаква причина
    не е играл мачове през настоящия сезон се извежда специално съобщение. 

    Вход 
    От конзолата се четат два реда: 
    •	Името на футболния отбор, за който водим статистика - текст 
    •	Броя изиграни срещи през настоящия сезон - цяло число в интервала [0… 100] 
    За всяка изиграна среща се прочита отделен ред: 
        o	Резултатът от изиграната среща в един от горепосочените формати – символ с възможности 'W', 'D' и 'L' 

    Изход 
    В зависимост от това дали отборът е играл мачове през настоящия сезон се извеждат два вида изход. 
    •	Ако отборът не е изиграл нито един мач през настоящия сезон се извежда точно един ред в следния формат: 
        o	"{името на отбора} hasn't played any games during this season." 
    •	Ако отборът е изиграл един мач или повече се извеждат шест реда в следния формат: 
        o	"{името на отбора} has won {брой спечелени точки} points during this season"
        o	"Total stats:" 
        o	"## W: {брой спечелени игри}" 
        o	"## D: {брой игри, завършили наравно}"
        o	"## L: {брой загубени игри}" 
        o	"Win rate: {процент спечелени игри}%" 
    Процентът спечелени игри трябва да бъде форматиран до втората цифра след десетичния знак.

#### Ex.4 The Most Powerful Word
    За Лора думите притежават голяма сила. Тя те моли да измислиш алгоритъм, с който да откриеш коя е "най-силната"
    дума. До получаване на команда "End of words" ще се четат от конзолата думи. За да се открие силата на всяка 
    една, трябва да се намери сборът от ASCII стойностите на символите, от които се състои думата. Ако започва с гласна буква
    - 'a', 'e', 'i', 'o', 'u', 'y' (или техните еквивалентни главни букви), полученият сбор трябва да се умножи по дължината 
    на думата, в противен случай, да се раздели на дължината и да се закръгли до най-близкото цяло число надолу. 

    Вход 
    До получаване на команда "End of words" се чете по един ред от конзолата: 
    •	дума – текст 

    Изход 
    След приключване на програмата се печата на един ред думата с "най-голяма сила": 
    •	"The most powerful word is {думата с най-голяма сила} - {силата на думата}"

#### Ex.5 Tourist Shop
    Времето се затопля и туристите започват да си правят разходки високо в планината, където все още
    има сняг, като за целта те трябва да закупят нужната туристическа екипировка. Вашата задача 
    е да напишете програма, която да изчислява, стойността на екипировката, както и дали определения
    бюджет е достатъчен или не, като се знае, че в магазина има следната промоция: Всеки трети 
    продукт е на половин цена. 

    Вход 
    От конзолата се чете: 
    •	На първи ред – бюджетът - реално число в интервала [1.00… 100000.00] 
    •	След това поредица от два реда (до получаване на команда "Stop" или при заявка за 
    купуване на продукт, чиято стойност е по-висока от наличния бюджет) : 
        o	Име на продукта – текст 
        o	Цена на продукта – реално число в интервала [1.00… 5000.00] 

    Изход
    На конзолата да се отпечатат следните редове според случая: 
    •	При получаване на командата "Stop", на един ред:
        o	"You bought {брой на закупените продукти} products for {цена на покупките} leva." 
    •	При заявка за покупка на продукт, чиято цена е по-висока от останалите пари, на два реда:
        o	"You don't have enough money!" 
    o	"You need {недостигащи пари} leva!"

#### Ex.6 Vet Parking
    Деси трябва да заведе котката си на ветеринар, но паркингът се заплаща. Напишете програма, 
    която пресмята колко общо трябва да се плати за престоя на колата на Деси на паркинга. 
    Паркингът е различен от останалите и има разнообразен ценоразпис. За всеки четен ден и нечетен
    час, паркингът таксува 2.50 лева. Във всеки нечетен ден и четен час таксата е 1.25 лева,
    във всички останали случаи се заплаща 1 лев. Таксуването става на всеки изминал час от деня.
    Всеки един от изходите трябва да бъде закръглен до втория знак след десетичната запетая. 

    Вход 
    От конзолата се четaт два реда:
    •	Брой дни – цяло число в интервала [1 … 5] 
    •	Брой часове за всеки един от дните - цяло число в интервала [1 … 24] 

    Изход
    Да се отпечата на конзолата:
    •	За всеки изминал ден, общата сума, която трябва да се плати: 
        "Day: {индексът на деня} – {общата сума за деня} leva"
    •	Когато програмата приключи: "Total: {общата сума за всички дни} leva"