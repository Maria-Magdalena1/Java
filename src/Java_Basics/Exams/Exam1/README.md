# Java Basics

## Exam 1

### Description
#### Ex.1 Tennis Equipment
    Световният номер едно в мъжкия тенис Новак Джокович е решил да подмени оборудването, с което играе своите мачове. 
    За целта той ви моли да напишете програма, която да изчисли стойността на покупките, като се има предвид, че той трябва да
    заплати 1/8 от цената, а останалите 7/8 трябва да бъдат заплатени от неговите спонсори. Джокович иска да закупи n на брой тенис
    ракети и m чифта маратонки, както и друга екипировка, на стойност 20% от общата цена на закупените ракети и маратонки. 
    Известно е, че: 
    •	1 чифт маратонки = 1/6 от цената на една тенис ракета 

    Вход 
    От конзолата се прочитат 3 реда: 
    •	Цена на една тенис ракета – реално число в интервала [0.00…100000.00] 
    •	Брой тенис ракети - цяло число в интервала [0…100] 
    •	Брой чифтове маратонки - цяло число в интервала [0…100] 

    Крайната цена се сформира от сумата от цената на ракетите, цената на маратонките и цената на останалата екипировка.

    Изход 
    На конзолата се отпечатват 2 реда: 
    •	"Price to be paid by Djokovic {1/8 от общата цена, закръглена към по-малкото цяло число}" 
    •	"Price to be paid by sponsors {7/8 от общата цена, закръглена към по-голямото цяло число}"

#### Ex.2 Football Results
    Футболен отбор участва в благотворителен турнир. На този турнир отборът играе три мача като домакин. Да се напише програма,
    която изчислява колко победи, равенства и загуби има отборът по време на турнира, спрямо резултатите от мачовете. 
    *Забележка: Отборът винаги е домакин, следователно първата цифра от резултата съответства на головете вкарани от него. 

    Вход 
    От конзолата се четат 3 реда: 
    1.	Резултат от първия мач – текст 
    2.	Резултат от втория мач – текст 
    3.	Резултат от третия мач – текст 
    Резултатите ще са в следния формат: "2:0", "0:1", "1:1" и т.н. 
    /броят голове винаги ще бъде едноцифрено число/

    Изход 
    На конзолата да се отпечатат три реда: 
    •	"Team won {брой спечелени мачове} games." 
    •	"Team lost {брой загубени мачове} games." 
    •	" Drawn games: {брой равни мачове}"

#### Ex.3 Gymnastics
    На световно първенство по художествена гимнастика три от държавите се изявяват като лидери в класирането 
    (Русия, България, Италия). Вашата задача е да изчислите каква е оценката дадена от журито за конкретно съчетание, 
    като знаете държавата, която е играла и с кой уред е играла - лента, обръч или въже. За съчетанието си, отбора 
    е получил две оценки: оценка за трудност и оценка за изпълнение на съчетанието, като крайната оценка е сбор на двете оценки.
    В таблицата са показани какви оценки за трудност и изпълнение са получили ансамблите за всеки един уред. 

    Уред	        Русия	                България	            Италия 
    Лента(ribbon)	Трудност: 9.100         Трудност: 9.600         Трудност: 9.200
                    Изпълнение: 9.400	    Изпълнение: 9.400	    Изпълнение: 9.500 

    Обръч(hoop)	    Трудност: 9.300         Трудност: 9.550         Трудност: 9.450
                    Изпълнение: 9.800	    Изпълнение: 9.750	    Изпълнение: 9.350 

    Въже(rope)	    Трудност: 9.600         Трудност: 9.500         Трудност: 9.700
                    Изпълнение: 9.000	    Изпълнение: 9.400	    Изпълнение: 9.150 

    Напишете програма, която изчислява каква е оценката на дадена държава за определен уред и колко процента не им достигат, 
    за да имат максималната оценка, която е 20. 

    Вход 
    Входът се чете от конзолата и се състои от два реда: 
    •	Първи ред – държава – текст ("Russia", "Bulgaria" или "Italy") 
    •	Втори ред – уред - текст ("ribbon", "hoop" или "rope") 

    Изход 
    На конзолата трябва да се отпечатат два реда: 
    •	Първи ред: "The team of {държава} get {обща оценка} on {уред}." 
    •	Втори ред:  "{процентът, който не им достига до максималния брой точки}%" 
    Общата оценка да бъде форматирана до третата цифра след десетичния знак, а процентът да бъде форматиран до втората 
    цифра след десетичния знак.

#### Ex.4 Game Number Wars
    "Numbers" е нова игра, която се играе с 36 карти (двойки, тройки, четворки, петици, шестици, седмици, осмици, деветки и 
    десетки от всички 4 бои). Правилата на играта са следните: 
    	Играе се от двама играчи, които започват с равен брой карти 
    	На всяко раздаване всеки един от тях дава по 1 карта: 
        o	Ако картата на първия играч е с по-голяма стойност от картата на втория играч, първият получава точки, 
            които са равни на разликата между картата на първия и картата на втория (например: първият дава тройка купа, 
            а вторият двойка каро -> първият печели, защото 3 > 2 и точките, които печели, са 3 – 2 = 1). 
        o	Ако картата на втория играч е с по-голяма стойност от картата на първия играч, вторият получава точки, 
            които са равни на разликата между картата на втория и картата на първия (например: вторият дава осмица пика, 
            а първият шестица спатия -> вторият печели, защото 8 > 6 и точките, които печели, са 8 – 6 = 2). 
        o	Ако картите, които дават двамата, са с еднаква стойност, тогава се получава "Number wars" и всеки един от 
            играчите трябва да даде по още една карта. Играчът, чиято карта е с по-голяма стойност, печели и играта 
            приключва(В този случай, няма да има еднакви карти). 
    	Освен при "Number wars", играта може да приключи и при команда "End of game". Тогава никой не печели и играта приключва. 

    Вход 
    Първоначално се четат два реда: 
    •	Име на първия играч - текст 
    •	Име на втория играч - текст 
    След това, до получаване на команда "End of game", се четат многократно по два реда: 
    1.	Карта, която дава първият играч- цяло число в интервала [2…9]
    2.	Карта, която дава вторият играч -  цяло число в интервала [2…9] 
    При еднакви карти на двамата играчи се прочитат нови два реда (карта, която дава първият и карта, която дава вторият.)

    Изход 
    При случая, в който има "Number wars ", да се отпечата: 
    •	"Number wars!" 
    •	"{име на победителя} is winner with {брой натрупани точки} points" 
    При команда "End of game" да се отпечатат два реда: 
    •	"{име на първия играч} has {брой натрупани точки за първия играч} points" 
    •	"{име на втория играч} has {брой натрупани точки за втория играч} points"

#### Ex.5 Tennis Ranklist
    Григор Димитров е тенисист, чиято следваща цел е изкачването в световната ранглиста по тенис за мъже. През годината Гришо 
    участва в определен брой турнири, като за всеки турнир получава точки, които зависят от позицията, на която е завършил в турнира. 
    Има три варианта за завършване на турнир: 
    	W - ако е победител получава 2000 точки
    	F - ако е финалист получава 1200 точки 
    	SF - ако е полуфиналист получава 720 точки 
    Напишете програма, която изчислява колко ще са точките на Григор след изиграване на всички турнири, като знаете с колко точки стартира сезона.
    Също изчислете колко точки средно печели от всички изиграни турнири и колко процента от турнирите е спечелил.

    Вход 
    От конзолата първо се четат два реда: 
    •	Брой турнири, в които е участвал – цяло число в интервала [1…20] 
    •	Начален брой точки в ранглистата - цяло число в интервала [1...4000] 
    За всеки турнир се прочита отделен ред: 
    •	Достигнат етап от турнира – текст – "W", "F" или "SF" 

    Изход 
    Отпечатват се три реда в следния формат: 
    •	"Final points: {брой точки след изиграните турнири}" 
    •	"Average points: {средно колко точки печели за турнир}" 
    •	"{процент спечелени турнири}%" 
    Средните точки да бъдат закръглени към най-близкото цяло число надолу, а процентът да се форматира до втората цифра след десетичния знак.

#### Ex.5 High Jump
    Българският лекоатлет Тихомир Иванов започва тренировки за предстоящото европейско първенство по лека атлетика на закрито в 
    Глазгоу, Шотландия. Вашата задача е да напишете софтуер, с който Иванов да следи своя прогрес и дали е достигнал желаните резултати. 
    В началото програмата получава желаната височина на летвата от Тихомир, той започва тренировката си като поставя летвата на височина 30см по-ниско от целта.
    За всяка височина той има право на 3 скока, като за да бъде един скок успешен, той трябва да бъде над височината на летвата. 
    При успешен скок (над летвата), височината й се вдига с 5 сантиметра. При три неуспешни скока на една и съща височина, тренировката приключва с неуспех.
    При достигане на желаната височина и нейното успешно прескачане, тренировката приключва с успех. 

    Вход 
    Входът е поредица от цели числа в интервала [100…300]: 
    •	На първия ред се прочита желаната от Тихомир Иванов височина в сантиметри 
    •	На всеки следващ ред до приключване на програмата се прочита височината от скока на Иванов 

    Изход 
    На конзолата трябва да се отпечата един ред: 
    •	Ако Тихомир не успее да преодолее желаната височина: 
        o	"Tihomir failed at {височина на летвата към момента на провала}cm after {брой скокове от началото на тренировката} jumps." 
    •	Ако Тихомир успее да преодолее височината: 
        o	"Tihomir succeeded, he jumped over {височина на прескочената последно летва}cm after {брой скокове за цялата тренировка} jumps."
