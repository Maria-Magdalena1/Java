# Java Basics

## Exam 2

### Description
#### Ex.1 Basketball Equipment
    Джеси решава, че иска да се занимава с баскетбол, но за да тренира е нужна екипировка. 
    Напишете програма, която изчислява какви разходи ще има Джеси, ако започне да тренира, като 
    знаете колко е таксата за тренировки по баскетбол за период от 1 година. 
    Нужна екипировка: 
    •	Баскетболни кецове – цената им е 40% по-малка от таксата за една година 
    •	Баскетболен екип – цената му е 20% по-евтина от тази на кецовете 
    •	Баскетболна топка – цената ѝ е 1 / 4 от цената на баскетболния екип 
    •	Баскетболни аксесоари – цената им е 1 / 5 от цената на баскетболната топка 

    Вход 
    От конзолата се четe 1 ред: 
    •	Годишната такса за тренировки по баскетбол – цяло число в интервала [0… 9999] 

    Изход 
    Да се отпечата на конзолата колко ще са разходите на Джеси, ако започне да спортува баскетбол. 
    Сумата да бъде форматирана до втория знак след десетичния знак.

#### Ex.2 Skeleton
    Българският състезател по скелетон Марин Бангиев се бори за олимпийска квота. Вие имате честта да 
    напишете програмата, която ще изчисли дали той печели квота. Вашата програма получава контролата в минути, 
    която трябва да бъде достигната или подобрена, за да може Марин да вземе квота. Също така програмата ще
    получи разстоянието на улея в метри, и времето в секунди, за което той изминава 100 метра. Трябва да се има предвид,
    че поради наклона на улея, на всеки 120 метра неговото време намаля с 2.5 секунди. 

    Вход 
    От конзолата се четат 4 реда: 
    Ред 1.	Минути на контролата – цяло число в интервала [0…59] 
    Ред 2.	Секунди на контролата – цяло число в интервала [0…59] 
    Ред 3.	Дължината на улея в метри – реално число в интервала [0.00…50000] 
    Ред 4.	Секунди за изминаване на 100 метра – цяло число в интервала [0…1000] 

    Изход 
    На конзолата трябва да се отпечата на един или два реда: 
    •	Ако времето на Марин е по-малко или равно на контролата: 
        o	"Marin Bangiev won an Olympic quota!" 
        o	"His time is {времето на Марин в секунди}." 
    •	Ако времето на Марин е повече от това на контролата: 
        o	 "No, Marin failed! He was {недостигащи секунди} second slower." 
    Резултатът трябва да е форматиран до третия знак след десетичния знак.


#### Ex.3 World Snooker Championship
    С наближаването на световното първенство по снукър в театъра Крусибъл в Шефилд, Англия, феновете нямат търпение да 
    се сдобият с ценните билети. Заради големия наплив от хора, организаторите ви молят да напишете програма за продаване 
    на билети, като се има предвид следния ценоразпис: 
                Четвъртфинал	Полуфинал	    Финал 
    Стандартен	55.50 £/бр.	    75.88 £/бр.	    110.10 £/бр. 
    Премиум	    105.20 £/бр.	125.22 £/бр.	160.66 £/бр. 
    ВИП     	118.90 £/бр.	300.40 £/бр.	400 £/бр. 

    При закупуване на билет, зрителят може да избере опция, снимка с трофея, на цена 40 лири. При достигане на определена сума има отстъпки: 
    •	Над 4000 лири има 25% отстъпка и безплатни снимки с трофея (ако  опцията за снимки е избрана, 
    таксата от 40 лири за билет не се включва) 
    •	Над 2500 лири има 10% отстъпка 
    При избрана опция за снимки с трофея, цената се начислява след изчисляването на отстъпките. 

    Вход 
    От конзолата се четат 4 реда: 
    1.	Етап на първенството – текст - “Quarter final ”, “Semi final” или “Final” 
    2.	Вид на билета – текст - “Standard”, “Premium” или “VIP” 
    3.	Брой билети – цяло число в интервала [1 … 30] 
    4.	Снимка с трофея – символ – 'Y' (да) или 'N' (не) 

    Изход 
    На конзолата се отпечатва 1 ред:
    •	"Цената, която трябва да се заплати, форматирана до втората цифра след десетичния знак"

#### Ex.4 Darts
    Вашата задача е да напишете програма, която да изчислява, дали даден играч е успял да спечели лег.
    (Лег се нарича единична игра на дартс) Първоначално играчът започва с 301 точки. 
    Играчът хвърля стрелата върху таблото, като за всяко улучено поле, той получава определен брой точки. 
    Всяко поле има по три сектора: единичен (Single) сектор от който се взимат броят точки от полето. 
    Двоен (Double), от него се взимат удвоените точки от полето и троен (Triple) сектор, точките от който са умножени по 3.
    Получените точки от всеки изстрел се изваждат от началните точки, до достигане на 0. 
    Забележка: При изстрел, даващ повече точки от наличните, той се зачита за неуспешен и играчът трябва да хвърля отново, 
    докато не уцели точки равни на оставащите или по-малки, такъв удар се счита за успешен. Пример: При налични точки 100,
    удар даващ повече от 100 точки, неуспешен При налични точки 100, удар даващ по-малко или равни на 100 точки, успешен 

    Вход 
    Първоначално се чете един ред: 
    •	Името на играча - текст 
    След това до получаване на команда "Retire" се четат многократно по два реда: 
    1.	Поле – текст ("Single", "Double" или "Triple") 
    2.	Точки – цяло число в интервала [0… 100]

    Изход 
    Играта приключва при въвеждане на команда "Retire" или при изравняване на началните 301 точки към 0.
    На конзолата трябва да се напечата един ред: 
    •	Ако играчът е спечелил лега: 
        o	"{името на играча} won the leg with {успешните изстрели} shots."
    •	Ако играчът се е отказал от играта: 
    o	"{името на играча} retired after {неуспешни изстрели} unsuccessful shots."

#### Ex.5 Fitness Center
    Напишете програма, която да изчислява броя на посетителите в един фитнес център. В началото програмата 
    получава броя на посетителите на фитнеса и за всеки човек - дейността, която извършва във фитнеса. 
    На края програмата трябва да отпечата броят трениращи за всяка една дейност ("Back", "Chest", 'Legs", "Abs") 
    и броят клиенти, закупили продукт ("Protein shake", "Protein bar"). Също така - процентът трениращи 
    (спрямо общия брой посетители) и процентът на клиентите, закупили продукт от фитнеса. 

    Вход 
    От конзолата се чете число, след това поредица от низове, всяко на отделен ред: 
    •	На първия ред – броят на посетителите във фитнеса – цяло число в интервала [1...1000] 
    •	За всеки един посетител на отделен ред – дейността във фитнеса – текст 
    ("Back", "Chest", "Legs", "Abs", "Protein shake" или "Protein bar") 

    Изход 
    Да се отпечатат на конзолата 8 реда, които съдържат следната информация: 
    Ред 1 -	"{брой хора трениращи гръб} - back" 
    Ред 2 -	"{брой хора трениращи гърди} - chest" 
    Ред 3 -	"{брой хора трениращи крака} - legs" 
    Ред 4 -	"{брой хора трениращи коремни мускули} - abs" 
    Ред 5 -	"{брой хора закупили протеинов шейк} - protein shake" 
    Ред 6 -	"{брой хора закупили протеинов блок} - protein bar" 
    Ред 7 -	"{процент на хората дошли да тренират}% - work out" 
    Ред 8 -	"{процент на хората дошли да купят протеин}% - protein" 
    Всички проценти трябва да са форматирани до втората цифра след десетичния знак.

#### Ex.6 Basketball Tournament
    Деси и отборът ѝ по баскетбол участват в турнири всеки месец, като всеки турнир се състои от определен брой мачове.
    Всеки мач има краен резултат, на базата на който се определя победителят. Отборът, вкарал повече точки, се смята 
    за победител. Помогнете на Деси да направи статистика за турнирите, в които участва с отбора си. Като вход ще 
    получавате имена на турнири до получаване на команда "End of tournaments". За всеки турнир ще получавате цяло число,
    което ще показва броя на мачовете, които се играят за турнир. За всеки мач ще получавате: на първия ред точките,
    които е вкарал отборът на Деси, а на втория ред - точките, които е вкарал противниковият отбор. След получаване на точките 
    за всеки мач отпечатайте:
    	Ако отборът на Деси е спечелил (т.е. точките, които е вкарал нейният отбор, са повече от точките на противниковия отбор): 
    "Game {кой е номерът на мача, който са изиграли за текущия турнир} of tournament {име на турнира}: win with {разликата между 
    точките на отбора на Деси и противниковия отбор} points."
    	Ако отборът на Деси е загубил (т.е. точките, които е вкарал нейният отбор, са по-малко от точките, които е вкарал 
    противниковият отбор): "Game {кой е номерът на мача, който са изиграли за текущия турнир} of tournament {име на турнира}: 
    lost with {разликата между точките на противниковия отбор и отбора на Деси} points." Няма да има случаи на равенство. 

    Вход 
    От конзолата се четат поредица от турнири до получаване на командата "End of tournaments": 
    •	Име на турнира – текст 
    •	За всеки турнир n на брой мача – цяло число в интервала [1…15] 
    •	За всеки мач се четат по два реда: 
        o	Точки, вкарани от отбора на Деси – цяло число в интервала от [0…150] 
        o	Точки, вкарани от противниковия отбор – цяло число в интервала от [0…150] 

    Изход
    На конзолата да се отпечатат следните редове: 
    •	След всеки мач да се отпечатва дали отборът на Деси е спечелил или загубил и съответно с каква разлика. 
    •	При получаване на команда "End of tournaments" да се отпечатат два реда: 
        o	{процент спечелени мачове от всички турнири}% matches win 
        o	{процент загубени мачове от всички турнири}% matches lost 
    Всички проценти трябва да са форматирани до втората цифра след десетичния знак.